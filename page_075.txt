tad anantaraṃ bhūmiṣu vaktavyam ityata āha - bhūmau punar yathākramaṃ
	sarvatragā'rthe agrārthe niṣyandāgrārtha eva ca /
iti vistaraḥ /
tatra bhūmayo daśa - 
pramuditā-vimalā-prabhākarī-arciṣmatī-sudurjayā-abhimukhī-dūra:ngamā-acalā-sādhumatī-dharmameghā 
ca /
tatra dharmādhātoḥ sarvatragādyarthe'dhigamād 
avakāśaviśeṣottarottarottarapratipattisthānarūpeṇa tad 
utpannaguṇavasturūpeṇa ca bhūmaya ucyante /
dharmadhātoḥ sarvatragādyarthe yena yena vihāreṇa bodhisattvo bahulaṃ 
viharati tasmin tasmin vihāre'vasthānārthena bhūmyākhyet pare /
vyavasthānampunar bhūmibhiḥ pramuditāyāṃ darṣanamāgotpattitvād 
bodhisattvodharmamabhisameti/
abhisamita dharmo vimalāyāṃ svarasavāhinam adhiśīlaṃ śikṣāviśeṣaṃ 
niṣpādayati sarvasūkṣmāpatīdauśśīlyavigamāt /
prabhākaryāṃ janmāntare'py acyavanadharmakarmā'dhicittaṃ śikṣāviśeṣaṃ 
niṣpādayati /
arciṣmatīsudurjayā'bhimukhīṣu bodhipakṣasatyapratītyasamutpādālambanam 
adhiprajñaṃ śikṣāviśeṣaṃ niṣpādayati /
tāsām eva śikṣāṇāṃ śeṣāsu bhūmiṣu caturvidhaṃ phalaṃ veditavyaṃ /
tatra dūra:ngamāyāmprayatnasahitam animittajñāne'vasthānaṃ 
niṣpādayati /
acalāyām anābhogenānimittajñāne'vasthānaṃ sārdhaṃ kṣetraviśuddhyā 
niṣpādayati /
sādhumatyāṃ pratisaṃvidguṇaviśeṣaṃ niṣpādayati yena dhārmakathiko 
bhavati /
dharmamedhāyāṃ samādhidhāraṇīguṇaviśeṣaṃ niṣpādayati /
dharmadhātau daśavidhe sarvatragādyartha iti /
dharmadhātau daśabhir bodhisattvabhūmibhiḥ sarvatragādyartho'dhigamyate /
tatra yad akliṣṭam ajñānaṃ tad daśasu bodhisattvabhūmiṣu
