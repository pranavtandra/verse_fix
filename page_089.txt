pudgaladharmābhiniveśopādānād iti /
tad bhāvagrāhadvāreṇa pudgaladharmam abhiniviśata iti 
pudgaladharmābhiniveśaḥ /
sa ca dvayapatitatvāt parikalpitaḥ svabhāvaḥ /
parikalpitasvabhāvā'bhiniveśād duḥkhaprabandha ityevam uktaṃ na punaḥ 
parikalpita eva duḥkhaṃ /
tad abhāvāt /
athavā parikalpitasvabhāvaḥ pudgaladharmābhiniveśena 
vasturūpeṇopādīyata ityevam upādānataḥ kalpitaḥ svabhāvo duḥkhaṃ /
paratantraḥ svabhāvo lakṣaṇato duḥkham iti sambadhyate /
tisro hi duḥkhatā - duḥkhaduḥkhatā vipariṇāmadaḥkhatā saṃskāraduḥkhatā 
ca /
tāś ca tisro'pi duḥkhatāḥ paratantraduḥkhatā iti lakṣaṇato duḥkhaṃ /
pariniṣpannaḥ svabhāvaḥ sambandhato duḥkhaṃ /
ca śabdaḥ samuccaryārthaḥ /
kathaṃ sambandhataḥ ?
ity ata āha - duḥkhasambandhād iti /
paratantrasvabhāvo duḥkhaṃ /
tad dharmasya pariniṣpannasyā'pi duḥkhasambandhād duḥkham ucyate /
atraiva mūlatattve yathākramam iti tatropādānato duḥkhaṃ parikalpitaḥ /
lakṣaṇataḥ paratantraḥ /
sambandhataḥ pariniṣpannaḥ //3-6//

	abhāvaścāpyatadbhāvaḥ prakṛtiḥ śūnyatā matā /
iti /
trividhā śūnyatā - amāvaśūnyatā atadbhāvaśūnyatā prakṛtiśūnyatā 
ca /
tatrā'bhāvaśūnyatā parikalpatasya svabhāvasya /
etat pratipādayann āha - parikalpitalakṣaṇaṃ
