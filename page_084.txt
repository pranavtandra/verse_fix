gotrendriyāśayabhedena viśuddhibhedasandarśanārthaṃ 
viśuddhigocaratattvavacanaṃ /
sarvākārasa:nkleśavyavadānapraveśopāyasandarśanārthaṃ 
sa:ngrahatattvavacanaṃ /
tathatām ārabhya sarvasandehavinirvartanasāmarthyasandarśanārthaṃ 
prabhedatattvavacanaṃ /
sarvaprakārātmagrāhaṃ nivartya 
nairātmyavyavasthānasāamarthyasandarśanārthaṃ kauśalyatattvavacanam iti 
/
anye punar āhuḥ mūlatattvaṃ bodhisattvasyāsādhāraṇaṃ /
tatraiva mithyāprayogapratipakṣatvād dvitīyaṃ /
samyagyogānukūlatattvaṃ tṛtīyaṃ /
śrāvakapratyekabuddhasādhāraṇatattvaṃ caturthaṃ /
partipatyyupāyatattvaṃ pañcamaṃ /
lokasādhāraṇatattvaṃ ṣaṣṭhaṃ /
tad asādhāraṇatattvaṃ saptamaṃ /
jñeyasamāsatattvam aṣṭamaṃ /
prakṛtitattvaṃ navamaṃ /
sa:nkleśamūlanirghātanatattvaṃ daśamam iti /
etāni samāsato daśa tattvāni tathāgatānāṃ 
sarvābhisandhivacanāśrayabhūtaṃ /
vistareṇa tattvam aprayeṃ /
atra tattvā nukūlyāt saṃvṛtir api tattvam ityuktam ityeke /
sarvāṇyevaitāni yahoktaiḥ prakārair avisamvādāt tattvānītyanye /
yadyenaprakāreṇa na visamvadati tat tathā tattvam iti kṛtvā //3-2//

	{mūlatattvaṃ}
tatra mūlatattvaṃ -
	svabhāvas trividhaḥ
ityetad aprasiddham ityata āha - parikalpitaḥ paratantraḥ pariniṣpannaś 
ceti /
yena
